
Detta är me-sidan för Simon Eddeland för kursen oophp. Jag är en
gymnasielärare som ursprungligen kommer från Jönköping, men numera bor i
Göteborg. Jag arbetar på Hulebäcksgymnasiet i Mölnlycke, en samhälle strax
utanför Göteborg. De ämnen som jag undervisar i är matematik, fysik och
programmering.

![alt text](img/me.png "Logo Title Text 1")


IT är ett stort intresse jag har. Jag började redan i de tidiga
tonåren att lära mig hur man gör enkla hemsidor i HTML. Det roligaste med
programmering är enligt mig att göra små spel, något som jag testat på när
jag har programmerat i C# med ramverket XNA (och senare Monogame).

Jag har tidigare gått en kurs om Blender, ett open-source-program som används
för att göra 3D-modelleringar och animeringar. Som slutprojekt i den kursen
gjorde jag en animering av en astronaut på en måne, inspirerat av datorspelet
Kerbal Space Program. Bilden som syns på denna sida är hämtade från denna
animering.

Om jag ska nämna ytterligare ett intresse så är jag ett stort fan av TV-serier.
Jag tittar gärna på många olika typer av TV-serier, men framförallt serier där
man följer en story genom hela säsongen (till skillnad mot t.ex. många
polisserier där varje avsnitt har en ganska separat story). Några av mina
favoritserier är Breaking Bad, Homeland, The Knick och The Americans.
